<رویای فانوس>--<95/5/11>

می توانم صدای نواختنت را تصور کنم
و با آن برقصم.
این روز ها «تنهایی» در شب قدم میزنم.
تنهایم، ولی گاه خلوتگاهی پیدا نمی کنم
ولی کسی نمیتواند خلوت امن ذهنم را به هم بزند.
آنگاه در خیالم از تو گریه میکنم.
و تو همچنان مینوازی...
گاهی خواب فانوس ها را میبینم.
فانوس ها در باد با صدای نوازش تو تکان میخورند.
دلم میخواهد فانوس ها چهره ی تو را به خاطرم بیاورند.
لرزش نور فانوس ها جانم را به لرزه در می آورد.
و میخواهد سایه ی گریه هایم را به تو برساند.
و دوباره می رقصم.
و دوباره و دوباره احساس می کنم در یک خیال خواب به رقص گریانم فکر کرده ای.
گاهی فقط میتوانم خیال خواب فانوس ها را تصور کنم...
تو همچنان مینوازی.
و من باز رویایم را تصور میکنم.
در خیابان های شب قدم میزنم.
باران را تصور میکنم و حس میکنم در گوشه ای کنار خیابان نشسته ام و به نقطه ای دور خیره شده ام.
و خیال آنکه تو فانوس به دست می آیی؛ کنارم می نشینی؛  موسیقیت را می نوازی و من در چشمانت خیره می شوم.
گاه فقط می توانم خیال این احساس را تصور کنم.
به نزدیکی پل که می رسم احساس میکنم قبلا در یک خیال خواب دیده ام که باهم روی پل قدم می زنیم . و...
و تو همچنان می نوازی.
ترجیح می دهم رودخانه پر آب باشد.
و به انعکاس نور نارنجی رنگ فانوس ها در آب خیره شوم.
من هر شب روی پل قدم میزنم.
من هرشب تصور می کنم رودخانه پر آب است.
و از روی پل می گذرم.

